vi. 38, 39. IN S. JOANNEM. LIB. IV. CAP. Ι. 489

μοι πάλιν, φησὶν, εἰς τὴν ἐνανθρώπησιν περιέλκων τὸ εἰρη-
μένον Ὠς ἅνθρωπος ὑποτάσσεται. ἰδοῦ γὰρ ὡς ὁρᾷς, Θεὸςᾶ 333Α
ὢν ἔτι καὶ Λόγος γυμνὸς καὶ ἀσύμπλοκος τῆς σαρκὸς κατοι-
βέβηκεν ἐξ οὐρανοῦ, καὶ πρὶν ὅλως τὴν τοῦ δούλου περιτε-

5 θῆναι μορφὴν ὑπετάττετο προῦχοντι δηλονότι καὶ κατάρχοντι
τῷ Πατρί.

Δεινοῖς μὲν ἡμῶν, ὦ γενναῖε, καθάπερ οἰέι δὴ πάντως, καὶ
λίαν εὑτροχωτάτοις καθιππεύεις λόγοις, οὐ μὴν δι’ εὐθείας
ἰοῦσιν, ἀλλ’ ἐκτὸς ὁδοῦ τῆς βασιλικῆς τε καὶ τετριμμένης

10 ἐκσεσοβημένοις, ἀφεὶς δὲ, ὡς ὁ παρ’ “Έλλησιν ἔχει λόγος,
τὴν ἁμαξιτὸν, ἐπὶ κρημνοὺς ἐπείγῃ καὶ πέτρας. διατείνεσθεὶ)
μὲν γὰρ εἰκῇ πρὸς ἡμᾶς τὸ πείθεσθαι τῷ Πατρῖ τὸν Υἰὸν,
ἄνω τε καὶ κάτω λέγοντες, ὡσανεὶ καί τινος τῶν ὀρθὰ
φρονεῖν εἰωθότων, ὅτι χρὴ πρεσβεύειν τὸ ἐναντίον, ἐνθυμου-

15 μένου, καὶ οὐχὶ δὴ μᾶλλον καὶ συναγορεύειν ὑμῖν ἐπὶ τούτῳ
διεγνωκότος. οὐ γὰρ στασιάζουσάν ποτε καθ’ ἑαυτῆς τὴν
ἁγίαν τε καὶ ὁμοούσιον Τριάδα νοήσομεν, ἀλλ’ οὐδὲ εἰς
διαφόρους κατασχίζεσθαι γνώμας, ἢ καὶ καταμερίζεσθαί πως
εἰς τὸ ἰδίᾳ δοκοῦν, ἢ τὸν Πατέρα τυχὸν, ἢ τὸν Υἰὸν, ἢ τὸ

20 Πνεῦμα τὸ ”Ἀγιον, ἀλλά συμφέρεσθαι μὲν ἐφ’ ἅπασιν, ὡςο
ἐκ μιᾶς δὲ δῆλον ὅτι θεότητος, ἓν ἀεὶ πάντως καὶ τὸ αὐτὸ
θέλημα ἐν ὅλῃ τῇ ἁγίᾳ κεῖσθαι Τριάδι. ἀργείτω τοιγαροῦν
ὃ μακρὸς ἡμῖν περὶ τούτων λόγος, καὶ ἦσυχαζέτω τὸ φιλο-
νεικεῖν ἀναπεῖθον ἐφ’ οἷς ἥκιστα χρή· οὐδενὸς γὰρ ἐπὶ τούτῳ

25 χαλεπαίνοντος, περιττὸν ὑμῖν ε”τι τὸ διατείνεσθαι.

Ἐπειδὴ δὲ δυστροπώτατα φρονεῖν τε καὶ νοεῖν εἰθισμένοι,
τὸ συμφέρεσθαι τοῖς θελήμασι τοῦ Πατρὸς τὸν Υἱὸν, τὴν ὡς d
ἐξ ἀνάγκης ὑποταγὴν ὀνομάζετε, πρὸς τοῦτο δὴ πάλιν τὰ
εἰκότα πρὸς ὑμᾶς διαλεξόμεθα. ἐν ἁπλότητι μὲν γὰρ εἰ

30 προεκομίσθη παρ’ ὑμῶν ἡ τοιαύτη φωνὴ, κᾶν εἰκότως

3. καὶ Λόγος γυμνὸς Β. γυμνὸς λόγος Ed. 14. χρὴ] μὴ χρὴ Β. 18. ἦ
om. Β. 21. μὲν pro δέ Β. 23. τὸ om. Β. Statim φιλονικεῖν D.
24. ἀναπείθειν Β. χρῆν Β. τούτων Β. 26. δυστροπώτατον Β. Statim

νοεῖν et φρονεῖν inter se transponit Β.
VOL. Ι. 3 R


620 Β. CYRILLI ALEXANDR. vii. 24.

παραβάσεσιν ἀπειλὴν εἰσενήνεκται διὰ ποίαν αἰτίαν, πρὸς
δὴ καὶ τοῦτό φαμεν, ὡς ἔδει μὴ μόνον, ὅτι πείσονται τὰ
δεινὰ τοῖς παραβαίνουσιν ἀπειλεῖν, μηδὲ μόνῳ τῷ δείματι
πρὸς εὐλάβειαν ἀσφαλίζεσθαι τὸν Ἰσραήλ· δουλοπρεπέ-
στερον γὰρ τὸ ἐν φόβῳ θεοσεβεΐν· ἀλλ’ ἐπιδεῖξαι καὶ τίνων 5
e ἔσονται μέτοχοι, ἢ καὶ εἰς ποῖον καταλήξουσι τέλος οἱ τῆς
εἷς αὐτὸν ἀγάπης ἀπρὶξ ἠρτημένοι. διορίζει τοιγαροῦν καὶ
δίδωσιν ὡς ἐν τύπῳ τῶν ἐσομένων αὐτοῖς ἀγαθῶν τὴν ὑπό-
ῗθὶῌῖ· σχεσιν. σκιὰν γὰρ ἔχει ὁ νόμος τῶν μελλόντων ἀγαθῶν,
καθὰ γέγραπται, καὶ προγύμνασμά τι τῆς ἀληθείας· τὸ ἐν 10
αὐτῷ σχῆμα φαίνεται. ἀργεῖν δὲ κελεύει τὴν τελευταίαν τῆς
ἑβδομάδος ἡμέραν, τουτέστι τὸ σάββατον, καὶ ἀποπαύεσθαι
424 A. a μὲν ἔργον παντὸς, ἀνίεσθαι δὲ καὶ ἀνάπαυσιν ἐπιτηδεύειν ἐν
αὐτῷ, τὴν ἐπὶ τέλει τῶν αἰώνων ἐσομένην τοῖς ἁγίοις ἀνά-
παυσίν τε καὶ τρυφὴν διὰ τούτου δηλῶν, ὅτε τῆς ἐν κόσμῳ 15
καταλήξαντες ζωῆς, καὶ τοὺς ἐπὶ ταῖς ἀγαθουργίαις ἱδρῶτας
ἀπονιψάμενοι, τὴν ἀπονόν τε καὶ καμάτου δίχα παντὸς δια-
ζήσονται βίον οἱ ἐν Χριστῷ, κατὰ τὸ εἰρημένον περὶ αὐτῶν
{⁴35³ lxv. διὰ τῆς τοῦ προφήτου φωνῆς “ Ἐπιλήσονται γὰρ τὴν θλίψιν
“ αὐτῶν τὴν πρώτην, καὶ οὐ μὴ ἀναβῇ αὐτῶν ἐπὶ τὴν καρ- 20

Ib. xxxv.
ιο.

“ δίαν, ἀλλ’ εὐφροσύνη αἰώνιος ἐπὶ τὴν κεφαλὴν αὐτῶν· ἐπὶ

b “ γὰρ κεφαλῆς αὐτῶν α’ίνεσις, καὶ εὐφροσύνη καταλήψεται
“ αὐτοὺς, ἀπέδρα ὀδύνη καὶ λύπη καὶ στεναγμός.” καταλύ-
σαντα τοίνυν, καὶ μονονουχὶ τῶν ἐπὶ τῇ δημιουργίᾳ πόνων
καταλήξαντα τὸν Δημιουργὸν ἀπομιμούμενοι καὶ αὐτοὶ, τῶν 25
ἐν τῷδε τῳ βίῳ καμάτων ἀποπαύσονται, πρὸς τρυφὴν ἀνα-
βαίνοντες τὴν ἐπὶ τέλει τῶν αἰώνων δοθησομένην παρὰ
Χριστοῦ. καὶ εἷς τοῦτον οἶμαι συντετάσθαι τὸν σκοπὸν τὴν
ἐπὶ τῷ σαββάτῳ διατεταγμένην ἀργίαν.

3. δείματι] δήγματι (quasi δείγματι) Β. 7, εἷς αὐτὸν] ἑαυτῶν Β. 10. τὸ
ἐν αὐτῷ σχῆμα] τῷ ἐν αὐτῷ τῶ σχήματι Β. 17. καμάτου] θαῑῒξου Β.
18. βίον assumptum ex Β. Statim οἱ om. B. 21. κεφαλὴν] καρδίαν Β.
23. καὶ prius assumptum ex B. D. 28. συντετάχθαι Β. 29. ἐπὶ Β. ἐν Ed.

διατεταμένην Β.


PRAEFATIO. ix

(pp. 140-147 citata) in codice quodam (Homilias D. Joannis
Chrysostomi continente) in Bibliotheca S. Dionysii Montis‘¹<
Sancti. Haec folia post inedium sec. x scripta esse apparent.

Catenae Nicetianae quantus mihi fuerit usus, vix in universum
dixerim. In iv prioribus libris horum Commentariorum in S.
Joannem, ita res est tanquam si nullius Commentariorum Cyri}-
lanorum exemplario Nicetae copia fuisset: multa enim ex aliis
S. Cyrilli operibus, ut ei mos est, citat, sed horum vix ullis locis
utitur, nisi qui ex antiquiore illa veniunt Catena, quam edidit
Corderius. Simili quippe modo Nicetas, in magna illa in Psalmos
catena, praeter quae ex suis fontibus deprompsit, permulta mutuatus
est ex epitomis, quas antiquioris in Psalmos Catenae auctor rede-
gerat, quae in Cod. Reg. Par. 139 et Cod. S. Marci Ven. 17 exstat.

In libris v, vi Nicetas multo uberius hos Commentarios adhibuit,
ita ut ejus testimonii nonnullus sit usus, quo textum Cod. B ple-
rumque integrum esse fiamus certiores, nonnunquam etiam illa in
eo incerte scripta emendare possimus. In libris vero ix—xii tant-
opere citata coarctat, atque aliquot paginarum materiam in pauco·
rum versuum redigit spatium, ut vix ullius sit usus in textum.
In fragmentis quoque librorum deperditorum vii, viii, multa ita
sunt compressa, ut sententiam potius quam ipsa Cyrilli verba
referent; alia pleniora videntur esse. Pauca quaedam nimis haesi-
tanter typis mandanda dedi, cum contra librorum auctoritatem
omittere non auderem; quale est p. 691 a. Scholium illud quod
Cyrillo tribuunt a, lc, m, Cat. Harl. illius non est.

Catenae in S. J oannem Nicetianae duae recensiones videntur esse
editae,· quarum alteram exhibent Cod. Moseoviensis atque Parisi-
ensis ille quem ego l: appellavi 3 alteram, in quem Catena Corde-
riana videtur amplius fuisse adhibita, exhibet Cod. Harlaiensis,
neque equidem ullum aliud ejus exemplar novi.

Alia ex his Commentariis citata nominare libet, apud Euthymium
Zigabenum in Panoplia Dogmatica, prioribus Commentariorum foliis.
Ad hos Cod. Viennensi usus sum Theol. Nessel 76, membr. Exstat
quoque unum vel alterum ex S. Cyrillo excerptum in Cod. Med.-
Laur. Plut. vi. 12, sec. xiv (=p): vid. tom. i. p. 552, inter notas.

* In uno horum foll. in S. Dionysii Monasterio, scholium Eusebianum
(Cord. p. 80 fin.) citatum cui superscriptum est Εὗσεβίου Καισαρίας ἐκ τόῦ εἷς
τὸν Δανιὴλ ὑποδείγματος. In ipso scholio nihil alicuius momenti variatum est,
nisi ἀπὸ πρώτου κύρου βασιλείας ἔτους pro ἀπὸ πρώτου τοῦ κὺρου βασιλείας.

VOL. 1z b


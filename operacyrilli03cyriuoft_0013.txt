PRAEFATIO.

HAEC Cyrillanorum volumina ea continent viri sancti opera

quae de Novo Testamento commentata exstant 3 praeter ea
in S. Lucam fragmenta—quae jam, quatenus Syl-iace exstant, a
Rob. P. Smith, Decano Cantuarensi‚ edita sunt3 pleniusque eadem
a Graecis Syriacisque fontibus in illius versionem Anglicam sunt
relata 3—praeterque nonnullas Commentariorum in S. Matthaeurn
deperditorum relliquias.

Maximum S. Cyrilli opus, in S. Joannem Commentarios, nos
haud multum, quantum ad textum attinet, emendare potuimus.
Quae enim horum ad nos pervenere, ea non nisi in uno codice
exstare paene dixeris, Codicem dico Barberinum, quem Auberto
quoque inspicere contigit3 quique sex priores libros continet.
Hunc de novo ante multos jam annos contulit diligentissimus
noster adjutor Theodorus Heysius3 cujus de hoc codice descrip-
tionem, et de incertissimis ejus incommodisque scribendi erroribus,
videas ad torn. i. p. 645.

Alios duos praeter hune habet Bibliotheca Vaticana Cod. Vat.
592, quatuor priores libros continentem, et 593, qui quatuor priores
quatuorque extremos habet, utrumque seculi xv, notaeque parum
bonae. Cum hoc propius concordat Cod. S. Marci Venetiis 121,
ejusdem fere aetatis, ejusdemque codicis apographon. Praeter hos
nulli alii noti sunt codd. ; neque quattuor posteriores libri alias
exstant quam in Vat. 593 et in Veneto: quaedam tamen quae obiter
ex his Commentariis citantur videntur indicare, textum satis in-
. tegrum ad nos pervenisse.

Libros Motos in hunc modum cito : —-

B=Codex Barberinus‚ sec. xii, vi libros priores complectens, ab
Heysio nostro maxime diligentia de novo collatus.

